---
layout: post
title: Hvad er pentesting?
date: 2024-09-30 08:25 +0000
categories: [IT-sikkerhed, IT-sikkerhed/blog]
---

## Hvad er pentesting?
Først og fremmest handler pentesting eller ethical hacking om at finde svagheder i web applikationer, API'er eller netværk og dermed få adgang til er system. Det kan bruges til at finde huller i systemets forsvar, som der så forhåbentlig kan lappes inden ondartede aktører gør brug af dem.

## Værktøjer
Til at pentest findes der mange forskellige værktøjer og fremgangsmetoder, som kan hjælpe en på vej. Det vil typisk være de samme værktøjer som en ondartet hacker også ville bruge for at få adgang til et system.  

Et eksempel på et populært program som bruges til pentesting er [Burp Suite](https://portswigger.net/burp/communitydownload). Burp suite fungerer som en proxy, der opfanger trafikken mellem en browser og en web server, hvilket gør at man nemt kan manipulere fx http requests.

Jeg vil i løbet af semestret dykke ned i forskellige værktøjer og hvordan de kan bruges ift. pentesting.

## Etik
Som penetration tester er der en etik man er nød til at følge. Ordet 'hacking' indbyder ikke til opførsel som anses for lovlig, men en penetration tester prøver at hacke sig ind i systemer på lovlig vis.

Det betyder selvfølgelig at der er nogle vigtige regler man skal overholde. Når man får adgang til et system ligger der potentielt sensitiv information, som er nødt til at have klare rammer for hvordan der håndteres. Er man hyret af et firma, vil der typisk blive lavet en aftale på forhånd, et såkaldt Rules Of Engagement dokument, som viser rammerne for hvad og hvordan der må testes. Fx. er kan Social Engineering angreb tit være off-limits.  
Ligeledes udspecificeres der også i dokumentet hvilke domæner eller mål der må testes og hvilke der ikke må. Dette kaldes for 'Test Scope'.

## Metoder
Generelt kan en pentest deles op i flere faser:
- **Information gathering**
  - Handler om at samle så meget frit tilgængeligt information omkring et mål/organisation som muligt.
- **Enumeration/Scanning**
  - Her kigger man dybere på hvilke applikationer eller services der fx. kører på et netværk. Der kigges efter mulige sårbarheder som kan afprøves senere.
- **Exploitation**
  - Her prøver man at udnytte de fundne sårbarheder fra den tidligere fase og derved få adgang til et system.
- **Privilige Escalation**
  - Når man har fået adgang prøver man i denne fase at eskalere enten horisontalt (til andre brugere på samme niveau) eller vertikalt (til brugere med flere rettigheder).
- **Post-exploitation**
  - Den sidste fase handler bl.a. om at kigge på den information der kan trækkes ud gennem den adgang man har fundet, skjule sporene fra at man har haft adgang og at rapportere sine fund.

## Frameworks
Der findes forskellige frameworks som kører efter metoden ovenover.
Jeg vil i løbet af semestret arbejde ud fra frameworket ["Open Web Application Security Project"](https://owasp.org/) eller bare **OWASP**.

OWASP har bl.a. lavet en pen testing checkliste ift. web app security: [Testing Checklist](https://github.com/OWASP/wstg/blob/master/checklists/checklist.md)

